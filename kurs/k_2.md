# 2. Призначення та цілі створення системи

## 2.1. Призначення системи

ІАСУВ є інтегрованою автоматизованою системою, яка призначена: для координації роботи АСУТП та АС, шляхом видачі координуючих завдань та переводу їх з режиму в режим; для забезпечення централізованого контролю за основними параметрами виробництва шляхом збору та відображення інформації з АСУТП та АС; для сигналізації аварійних ситуацій на ліній виробництва, переключення в безпечний стан виконавчих механізмів АСУТП, переключення в аварійний режим АСУТП та АС в аварійних ситуаціях; для архівування основних виробничих параметрів АСУТП та АС з можливістю доступу до архівних даних з боку автоматизованої системи організаційно-економічного рівня; для стабілізації заданих режимів приготування продуктів шляхом контролю технологічних параметрів, візуального представлення та видачі управляючих дій на виконавчі механізми, як в автоматичному режимі, так і в результаті дій операторів.

Таблиця Д6.

|                         |                                                              |
| ----------------------- | ------------------------------------------------------------ |
| Об’єкт управління ІАСУВ | *взаємопов’язані  процеси, що задіяні у виробництві цільномолочної продукції* |
| Об’єкт управління АСУТП | *технологічні  процеси приготування цільно-молочних продуктів с пастеризованого молока та  вершків* |

## 2.2. Цілі створення системи

Цілями створення ІАСУВ є: зменшення простою обладнання і відповідно збільшення виходу товарної продукції; запобігання аварійним ситуаціям, пов’язаним зі збоєм в одній із підсистем; централізоване представлення найбільш важливих технологічних параметрів виробничого процесу для аналізу роботи системи в режимі реального часу та історії процесу; зменшення впливу людського фактору на процеси виробництва продуктів.

 Цілями створення АСУТП в складі ІАСУВ є: стабілізація режимних параметрів; технологічного процесу для забезпечення якості продукту; облік кількості переробленої сировини; поліпшення умов праці обслуговуючого персоналу; підвищення надійної роботи обладнання (насоси, двигуни) та їх захист в аварійних ситуаціях; недопускання втрати продукту;