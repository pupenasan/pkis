## 6.6. Компонування засобів ПЛК та RIO 

Проектне компонування ПЛК та RIO полягає в підборі всіх складових для даних програмно-технічних засобів.  В якості вихідних даних використовується наступна інформація.

Таблиця 14. Дані на базі яких проводять компонування.

| Вихідні дані                                                 | Джерело даних                     |
| ------------------------------------------------------------ | --------------------------------- |
| Перелік комунікаційних складових (комунікаційних  модулів, карт, опцій, тощо) ПЛК та RIO (стрілка 6 на рис.2) | С1                                |
| Перелік вхідних/вихідних сигналів (стрілка 9 на  рис.2)      | В1, В2                            |
| Перелік спеціальних функцій: контурів  регулювання з вказівкою закону регулювання, функцій управління осями,  тензометрія, тощо (стрілка 6а на рис.2) | С2                                |
| характеристики складових (модулів, блоків,  опцій) ПЛК, RIO, PDS | каталоги фірм-виробників ПЛК, RIO |

Особливості підбору складових для проектно-компонованих засобів залежить від типу ТЗА а також моделі. Однак можна виділити загальні критерії, по яким проводиться підбір. Для ПЛК це як правило наступні критерії (таб.15).

Таблиця 15. Критерії компонування ПЛК.

| Критерії                                                     | Складова, на вибір якої впливає критерій                     |
| ------------------------------------------------------------ | ------------------------------------------------------------ |
| перелік сигналів кожного з видів (аналогові  входи, аналогові виходи, дискретні входи типу "так/ні", дискретні  виходи типу "так/ні") | процесорний модуль (ЦПУ), тип та кількість  сигнальних модулів (в свою чергу кількість з’єднувачів, тип шасі тощо) |
| комунікаційні складові                                       | вибір процесорного модуля, комунікаційні модулі  та опції визначені вже в структурі КТС |
| перелік спеціальних функцій                                  | вибір процесорного модуля, вибір спеціальних  модулів        |
| живлення датчиків, ВМ, модулів ПЛК                           | вибір модуля живлення для ПЛК                                |

Інші критерії, які впливають на вибір типу ПЛК, не враховуються, оскільки марка ПЛК вказаний в завданні на курсовий проект. 

Для RIO критерії підбору аналогічні, за винятком вибору ЦПУ. Вибір інтерфейсного модуля для RIO проводиться на етапі побудови структури КТС.

В курсовому проекті рекомендується показати компонування ПЛК та RIO у вигляді схеми (рис.9).  

![](media/9.png) 

Після підбору модулів та корзини приступають до підбору додаткових аксесуарів (з’єднувачів, фіксаторів, тощо). На основі вибраних компонентів необхідно скласти специфікацію комплексних засобів автоматизації (В4.2). Правила оформлення специфікації наведені в додатку 3.2. 

Таблиця 16. Специфікація комплексних засобів автоматизації (В4.2)

| Поз. | Найменування та технічна характеристика засобу             | Тип, марка, позначення документу, листа опитування | Код обладнання | Завод-виготовлювач/  виробник | Одиниця виміру | Кількість | Маса одиниці, кг | Примітка |
| ---- | ---------------------------------------------------------- | -------------------------------------------------- | -------------- | ----------------------------- | -------------- | --------- | ---------------- | -------- |
| 1    | 2                                                          | 3                                                  | 4              | 5                             | 6              | 7         | 8                | 9        |
|      | ПРОГРАМОВАНИЙ  ЛОГІЧНИЙ КОНТРОЛЕР ПЛК КМЦ - Simatic S7-300 |                                                    |                |                               |                |           |                  |          |
|      | 1. Модуль живлення PS-307 5A                               | 6ES7307-1EA00-0AA0  Catalog Siemens ST 70 - 2011   |                | Siemens AG, Німеччина         | шт             | 1         |                  |          |
|      | 2. Процесорний модуль CPU 317-2  DP                        | 6ES7317-2AJ10-0AB0  Catalog Siemens ST 70 - 2011   |                | Siemens AG, Німеччина         | шт             | 1         |                  |          |
|      | 3.  Мікрокарта пам’яті 8 Мб                                | 6ЕS795З-8LP20-0AA0  Catalog Siemens ST 70 - 2011   |                | Siemens AG, Німеччина         | шт             | 1         |                  |          |
|      | 4. Комунікаційний  процесор Ethernet CP343-1 Lean          | 6GK7343-1CX10-0XE0  Catalog Siemens ST 70 - 2011   |                | Siemens AG, Німеччина         | шт             | 1         |                  |          |
|      | 5. Комунікаційний  процесор Profibus DP CP-342-5           | 6GK7342-5DA02-0XE0  Catalog Siemens ST 70 - 2011   |                | Siemens AG, Німеччина         | шт             | 1         |                  |          |
|      | 6.  Профільна шина, довжина 2000   мм                      | 390-1BC00  Catalog VIPA  System-300V               |                | VIPA, Німеччина               | шт             | 1         |                  |          |
|      | СИСТЕМА  РОЗПОДІЛЕНОГО ВВОДУ ВИВОДУ RIO1 - VIPA 300V       |                                                    |                |                               |                |           |                  |          |
|      | 1. Модуль живлення PS-307 6A                               | VIPA 307-2EA00  Catalog VIPA  System-300V          |                | VIPA, Німеччина               | шт             | 1         |                  |          |
|      | 2. Інтерфейс ний модуль Profibus DP IM-353                 | VIPA 353-1DP0  Catalog VIPA  System-300V           |                | VIPA, Німеччина               | шт             | 1         |                  |          |
|      | 3. Сигнальний модуль 32 DI SM321-1BL00                     | VIPA 321-1BL00  Catalog VIPA  System-300V          |                | VIPA, Німеччина               | шт             | 1         |                  |          |
|      | 4. Сигнальний модуль 32 DO SM322-1BL00                     | VIPA 322-1BL00  Catalog VIPA  System-300V          |                | VIPA, Німеччина               | шт             | 1         |                  |          |
|      | 5. Сигнальний модуль 8 АІ SM331-1KF01                      | VIPA 331-1KF01  Catalog VIPA  System-300V          |                | VIPA, Німеччина               | шт             | 1         |                  |          |
|      | 6. Сигнальний модуль 4 АО  SM332-5HD01                     | VIPA 332-5HD01  Catalog VIPA  System-300V          |                | VIPA, Німеччина               | шт             | 1         |                  |          |
|      | 7. Фронтальный штекер 40 контактів, пружинний              | VIPA 392-1BM01   Catalog VIPA  System-300V         |                | VIPA, Німеччина               | шт             | 3         |                  |          |
|      | 8. Фронтальный штекер 20 контактів, пружинний              | VIPA 392-1BJ00   Catalog VIPA  System-300V         |                | VIPA, Німеччина               | шт             | 1         |                  |          |

Кабелі та з’єднувачі, які використовуються для підключення даних ТЗА до промислових мереж вибираються на етапі розробки схем з’єднань та підключень проводок промислових мереж, тому тут не вказуються.  