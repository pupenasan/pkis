## 6.5. Формування переліку вхідних і вихідних сигналів та даних для ПЛК

Перелік вхідних (В1) та вихідних (В2) сигналів та даних для ПЛК та RIO розробляється згідно РД50.34.698-90. В якості вихідних даних використовується інформація отримана зі схеми автоматизації (таб.8).

Таблиця 8. Дані на базі яких розробляють перелік В1 та В2.

| Вихідні дані                                                 | Джерело даних |
| ------------------------------------------------------------ | ------------- |
| Вхідні та вихідні сигнали, їх тип, діапазон  вимірювання, інформаційні характеристики вибраних ТЗА польового рівня (стрілка  5 на рис.2) | С3            |

Даний перелік призначений для підбору складових проектно-компонованих засобів типу ПЛК та RIO. Перелік дає можливість формально представити інформаційні сигнали, які поступають з польового рівня (В1) на ПЛКта RIO, а також на польовий рівень (В2). В курсовому проекті в перелік *не потрібно* включати сигнали та дані, які поступають з інших (суміжних) підсистем та засобів верхнього рівня управління (ПК).  

Для кожного RIO та ПЛК рекомендується виконувати окремі переліки на:

-     аналогові вхідні сигнали (В1.А);

-     аналогові вихідні сигнали (В2.А); 

-     дискретні вхідні сигнали "так/ні" (В1.D);

-     дискретні вихідні сигнали "так/ні" (B2.D);

-     мережні вхідні сигнали від польових ТЗА та RIO (B1.I);

-     мережні вихідні сигнали на польові ТЗА та RIO (B2.I);

В межах таблиць рекомендується групувати сигналу по додатковим ознакам, наприклад по діапазону вимірювального сигналу. 

Нижче наведені рекомендовані форми таблиць. Для формування та послідуючої обробки таблиць, рекомендується використовувати Excel.  

Таблиця 9. Перелік аналогових вхідних сигналів для RIO1 (В1.А.RIO1)

| Поз. вим. перетв. | Найменування вимірювальної  величини     | одиниці та діапазон виміру | тип та діапазон вимір сигналу | періодичність, с | точність виміру, % | Примітка                 |
| ----------------- | ---------------------------------------- | -------------------------- | ----------------------------- | ---------------- | ------------------ | ------------------------ |
| 1                 | 2                                        | 3                          | 4                             | 5                | 6                  | 7                        |
| 1б                | Температура 1-ї зони дифузійного апарату | 0-100 °С                   | 4-20 мА                       | 0.1              | 0.5                | датчик 1а ТСМ в 1-й зоні |
|                   | …                                        |                            |                               |                  |                    |                          |

 

Таблиця 10. Перелік аналогових вихідних сигналів для RIO1 (В2.А.RIO1)

| Поз. перетв. | Найменування вихідної величини              | одиниці та діапазон виходу | тип та діапазон вихідного  сигналу | періодичність., с | точність формування,   % | споживана потужність мА | Примітка       |
| ------------ | ------------------------------------------- | -------------------------- | ---------------------------------- | ----------------- | ------------------------ | ----------------------- | -------------- |
| 1            | 2                                           | 3                          | 4                                  | 5                 | 6                        | 7                       | 8              |
| 1г           | Подача пари в 1-шу зону дифузійного апарату | 0-100 %ХРО                 | 0-10 В                             | 0.1               | 0.5                      | 100 mA                  | ВМ клапан пари |

Таблиця 11. Перелік дискретних вхідних сигналів типу "так/ні" для RIO1 (В1.D.RIO1)

| Поз. вим. перетв. | Найменування вимірювальної  величини | призн. сигнал так | призн.  сигнал ні | тип та діапазон вимір сигналу | логіка підключення | періодичність, с | Примітка |
| ----------------- | ------------------------------------ | ----------------- | ----------------- | ----------------------------- | ------------------ | ---------------- | -------- |
| 1                 | 2                                    | 3                 | 4                 | 5                             | 6                  | 7                | 8        |
| SB21              | Кнопка підтвердження аварії          | квітування        | -                 | сухий контакт,   до 220 В     |                    | 1                |          |
|                   | …                                    |                   |                   |                               |                    |                  |          |

Таблиця 12. Перелік дискретних вихідних сигналів типу "так/ні" для RIO1 (В2.D.RIO1)

| Поз. вим. перетв. | Найменування вимірювальної  величини | призн. сигнал так | призн.  сигнал ні | тип та діапазон вимір сигналу | логіка підключення | періодичність, с | споживана потужність мА, струм комутації | Примітка |
| ----------------- | ------------------------------------ | ----------------- | ----------------- | ----------------------------- | ------------------ | ---------------- | ---------------------------------------- | -------- |
| 1                 | 2                                    | 3                 | 4                 | 5                             | 6                  | 7                | 8                                        | 9        |
| KM1               | Включення двигуна мішалки            | включення         | виключення        | 24 В                          | Sink  (Positive)   | 1                | 200 мА/ 500мА                            |          |
|                   | …                                    |                   |                   |                               |                    |                  |                                          |          |

Таблиця 13. Приклад переліку мережних вхідних сигналів для ПЛК САТ (В1.I.RIO1)

| Поз. вим. перетв. | Найменування вимірювальної  величини     | одиниці та діапазон виміру | тип та діапазон вимір сигналу | періодичність, с | точність виміру, % | Примітка                      |
| ----------------- | ---------------------------------------- | -------------------------- | ----------------------------- | ---------------- | ------------------ | ----------------------------- |
| 1                 | 2                                        | 3                          | 4                             | 5                | 6                  | 7                             |
| RIO1 (1а)         | Температура 1-ї зони дифузійного апарату | 0-100 °С                   | 16 біт                        | 0.1              | 0.5                | датчик 1а ТСМ в 1-й зоні (1а) |
|                   | …                                        |                            |                               |                  |                    |                               |

 

 