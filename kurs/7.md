# 7. Орієнтовний перелік питань до захисту курсового проекту

**7.1. Схема автоматизації. Датчики та ВМ.**

1.   Які основні правила побудови схеми автоматизації? 

2.   Якими критеріями Ви керувалися при виборі типу датчиків?

3.   Якими критеріями Ви керувалися при виборі типу регулюючих органів та виконавчих механізмів?

4.   Які вторинні перетворювачі використовуються в контурах вимірювання Вашого проекту? 

5.   Продемонструйте на схемі автоматизації контури регулювання, які використовуються в системі. Прокоментуйте шлях проходження інформаційного потоку від точки вимірювання до регулюючого органу.

6.   Які технологічні параметри використовуються для контролю, які для сигналізації, які для реєстрації? Яким чином це продемонстровано на схемі автоматизації?

7.   Яким чином на схемі автоматизації показані технологічні комунікації та трубопроводи?

8.   Прокоментуйте позначення виконавчих механізмів та регулюючих органів на схемі автоматизації. 

9.   Якими критеріями Ви керувалися при виборі частотних перетворювачів та додаткових аксесуарів до них?

10.            Які сигнали, як уніфіковані так і не уніфіковані, використовуються в контурах вимірювання при підключені до контролерів та віддалених засобів вводу/виводу? 

11.            Прокоментуйте літерні позначення (вимірювальна величина, функціональне призначення) на зображеннях засобів автоматизації.

12.            Прокоментуйте літерні позначення для функціональних ознак мікропроцесорних засобів автоматизації: контролерів (ПЛК, РС-базові), засобів SCADA/HMI, розподілених засобів вводу/виводу.

13.            Яким чином реалізовані функціональні ознаки мікропроцесорних засобів, які використовуються в контурах системи, тобто які програмі та технічні складові засобів для цього використовуються?

 

**7.2. Компонування ПЛК. Принципові схеми.**

14.            Якими критеріями Ви керувалися при виборі мікропроцесорних контролерів?

15.            Яку структуру має мікропроцесорний контролер, який використовується в Вашій системі? Які основні складові входять до структури скомпонованого контролера?

16.            Якими критеріями Ви керувалися при виборі складових (модулів, блоків) мікропроцесорного контролеру.

17.            Які основні монтажні аксесуари, які входять до складових контролера, використовуються в системі?  

18.            Прокоментуйте на принципових електричних схемах як у Вашому проекті реалізується вимірювання та управління.

19.            Які додаткові технічні засоби та аксесуари (захисні, монтажні) використовуються при підключенні польових ТЗА до мікропроцесорних контролерів.

20.            Яким чином адресуються вхідні та вихідні сигнали в мікропроцесорному контролері?

 

 

**7.3. Функціональна структура.** 

21.            Перерахуйте узагальнені функції та задачі, які покладені на комп’ютерно-інтегровану систему управління згідно технічного завдання. Які підфункції виділені в Вашій системі в результаті декомпозиції узагальнених функцій? 

22.            По схемі функціональної структури прокоментуйте інформаційні зв’язки (зміст, напрям, призначення), які об’єднують функції(підфункції) в різних підсистемах.

23.            Які вимоги ставляться до функцій/задач та інформаційних зв’язків в Вашій системі (періодичність, напрям, частота оновлення, консистентність даних)?

 

**7.4.Структурна схема комплексу технічних засобів.** 

24.            Якими критеріями Ви керувалися при побудові технічної структури комплексу технічних засобів, вибору комп’ютерних та промислових мереж, топології мереж?

25.            Які вимоги ставляться до мережного обладнання та програмного забезпечення мережних вузлів, які використовуються у Вашій системі?

26.            Які мережі у Вашій системі використовуються на рівні датчиків, на рівні контролерів та на інформаційному рівні?

 

**7.5. Схема з’єднань та підключень проводок промислових мереж.**

27.            Яким чином забезпечується фізичне підключення технічних засобів до промислових та комп’ютерних мереж?

28.            Навіщо використовують термінатори лінії? Де вони використовуються у обчислювальних мережах Вашої системи?

29.            Які вимоги ставляться до кількості вузлів, топології, сегментів мереж, які використовуються в у Вашій системі? 

30.            Які фізичні інтерфейси, типи кабелів використовуються в промислових мережах Вашої системи?    

31.            Які вимоги ставляться до довжини ліній зв’язку, відгалужень, бітових швидкостей, характеристик кабелів, екранування кабелів в мережах, які використовуються в Вашій системі?  

 

**7.6. Схема мережних інформаційних потоків.**

32.            Прокоментуйте як реалізовані інформаційні потоки зі схеми функціональної структури на схемі мережних інформаційних потоків.

33.            Прокоментуйте проходження інформаційних потоків на схемі мережних інформаційних потоків: які данні об’єднують, якими сервісами користуються, бік ініціювання, послідовність проходження через програмні складові.

34.            Розкажіть які сервіси використовуються в промислових та комп’ютерних мережах Вашої системи для реалізації інформаційних потоків? Обґрунтуйте їх вибір.

35.            Розкажіть про методи доступу та адресацію вузлів в мережах, які використовуються в Вашій системі.

36.            Розкажіть про моделі функціонування протоколів прикладного рівня мереж, які використовуються в Вашій системі.

37.            Розкажіть яким чином реалізовуються інформаційні потоки у вузлах системи?

38.            Які обмеження на кількість логічних з’єднань різного типу присутні на мережних вузлах?

 