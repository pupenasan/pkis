[Зміст](README.md)

## Тема 9. Система ідентифікації

Всі пристрої в автоматизованій системі повинні мати унікальний ідентифікатор в межах цієї системи. Крім того необхідно розроблювати систему ідентифікації функцій пристроїв та змінних для програмного забезпечення ПЛК та SCADA/HMI. Від використаної системи ідентифікації залежить швидкість виконання певних етапів робіт як по створенню та впровадженню системи, так і по її експлуатації.  

 Система ідентифікації яка використовується визначається згідно вибраних стандартів проектування, та/або власними розробленими принципами, що може бути оговорене в ТЗ або інших документах.   

 У ідеальному варіанті для всіх розділів проекту необхідно використовувати єдину систему ідентифікації. Однак це зробити проблематично, так як ідентифікація пристроїв на різних типах схем проводиться за різними стандартами: наприклад, для електричних схемах по правилам ЕСКД (або IEC), на схемах автоматизації – по СПДС та ГОСТ 34 (або ISA 5.1).

На сьогоднішній день велику популярність набули такі системи ідентифікації: 

-     ***KKS*** (Kraftwerk Kennzeichen System) – система кодування для електростанцій (в російському варіанті РД 153-34.1-35.144-2002, прийнятий за стандарт РАО "ЕЭС России"), ***RDS/******PP*** – як розвиток стандарту KKS, , ***IEC 81346***.  

-     ГОСТ 2.710 або (IEC 61346)

-     ANSI/ISA-5.1-2009, ISO 3511, ГОСТ 21.408.93, ГОСТ 21.404-85 

**Ідентифікація по ANSI/ISA-5.1-2009.** Ідея ідентифікації пристроїв, функцій та змінних базується на понятті функціонального контуру. ***Контур (loop)*** – це об’єднання всіх пристроїв або їх функцій сигнальними зв’язками для реалізації цільової функції управління, вимірювання, контролю, сигналізації, архівування тощо відносно змінної процесу. Кожний контур має унікальне позначення (номер), тому всі функції в межах контуру будуть ідентифікуватися з використанням ***номера контуру***. Таким чином кожна функція буде мати унікальний ***ідентифікатор функції*** ***(Instrument Identification***), який  прийнято також називати ***номером тега*** (***tag*** ***number)***. Така ідентифікація функцій використовується для побудови схем автоматизації, однак може бути розширена на функції програмних засобів ПЛК та SCADA/HMI. 

Ідентифікатор функції складається з коду змінної процесу, коду функції та номера контуру. Наприклад, TIC*101 – регулятор температури з відображенням в контурі 101. Ідентифікатор може включати префікси та суфікси. В якості префіксу може бути використана ***назва установки***,  в якості суфікса – будь які символи для уточнення функції. Наприклад, dif-TIC*101-SP – задане значення температури в контурі 101, який входить до системи dif. 

**Питання для самоконтролю.** 

1. У чому призначення ідентифікації в проекті?

2. Чим визначається правило ідентифікації елементів системи?

3. У чому проблема наскрізної ідентифікації в проекті?

4. Які популярні системи ідентифікації Ви можете назвати?

5. Розкажіть про систему ідентифікації згідно ANSI/ISA-5.1-2009.

6. Приведіть приклад ідентифікації елементу системи згідно ANSI/ISA-5.1-2009. 

Література: [1-4]

<-- [9. Система ідентифікації](lec9.md)

--> [10. Розробка та опис інформаційного забезпечення](lec10.md)