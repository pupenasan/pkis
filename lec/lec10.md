[Зміст](README.md)

## Тема 10.Розробка та опис інформаційного забезпечення

Для організації інформаційного забезпечення на стадії технічний проект необхідно розробити узгоджуючі документи комплекту інформаційного забезпечення на рівні всієї системи. Згідно стандарту комплектність цих документів повинна вміщувати наступні важливі розділи.

**Опис інформаційного забезпечення системи.** Він складається з розділів:

-     Склад інформаційного забезпечення: найменування та призначення всіх баз даних та наборів даних;

-     Організація інформаційного забезпечення: принципи організації інформаційного забезпечення системи; обґрунтування вибору носіїв даних та принципи розподілу інформації по типам носіїв; опис прийнятих видів та методів контролю в маршрутах обробки даних при створенні та функціонуванні поза машинної та внутрішньо машинної інформаційних баз з вказівкою вимог, на відповідність яким проводять контроль; опис рішень, які забезпечують інформаційну сумісність АС з іншими системами управління по джерелам, споживачам інформації, по спряженню використовуваних класифікаторів (при необхідності), по використанню в АС уніфікованих систем документації.

-     Організація збору та передачі інформації: перелік джерел та носіїв інформації з вказівкою оцінки інтенсивності та об’єму потоків інформації; опис загальних вимог до організації збору, передачі, контролю та корегування інформації. 

-     Побудова системи класифікації та кодування: опис прийнятих для застосування в ІАС класифікації об’єктів в заново розроблених класифікаторах та в тих діючих класифікаторах, з яких використовується частина коду; методи кодування об’єктів класифікації в заново розроблених класифікаторах.

-     Організація внутрімашинної інформаційної бази: опис принципів побудови внутрімашинної інформаційної бази, характеристика її складу та обсягу; опис структури внутрімашинної інформаційної бази на рівні баз даних з описом характеру взаємозв’язків баз даних та вказівкою функцій ІАС, при реалізації яких використовують кожну базу даних, характеристики даних, які вміщуються в кожній базі даних.

-     Організація позамашинної інформаційної бази: характеристики складу та об’єму позамашинної інформаційної бази, принципи її побудови, в тому числі основні положення по організації та обслуговуванню фонду нормативно-довідкової інформації в взаємозв’язку з автоматизованими функціями.

-     Опис інформаційного забезпечення системи: довідникові та інші додаткові матеріали та відомості (систематизований перелік найменувань структурних одиниць інформації з присвоєними їм позначеннями та описами їх сутності) 

**Опис організації інформаційної бази.**

-     Опис внутрімашинної інформаційної бази: опис логічної структури (складу даних, їх формату та взаємозв’язків між даними); опис фізичної структури (вибраний варіант та розміщення даних на конкретних машинних носіях); 

-     Опис позамашинної інформаційної бази.

**Опис масиву інформації.**

-     Найменування масиву;

-     Позначення масиву;

-     Найменування носіїв інформації;

-     Перелік реквізитів в порядку їх слідування в записах масиву з вказівкою по кожному реквізиту, позначення алфавіту, довжини в знаках та діапазону змін (при необхідності), логічних та семантичних зв’язків з іншими реквізитами даного запису та іншими записами масиву;

-     Оцінка об’єму масиву;

-     Інші характеристики масиву (при необхідності).

Для наглядності представлення даної інформації на загальносистемному рівні в даному посібнику пропонується використовувати схеми мережних інформаційних потоків, які графічно представляють масиви даних в базах даних вузлів системи, та їх взаємозв’язок інформаційними потоками. 

**Питання для самоконтролю.**

1. Які розділи повинен вміщувати комплект документів по інформаційному забезпеченню (ИО)?

2. Яка інформація повинна бути наведена в описі інформаційного забезпечення? 

3. Яка інформація повинна бути наведена в описі організації інформаційної бази?

4. Яка інформація повинна бути наведена в описі масиву інформації? 

Література: [1-4]

<-- [9. Система ідентифікації](lec9.md)

--> [11. Задачі і елементи схеми інформаційної структури](lec11.md)