[Зміст](README.md)

## Тема 4. Життєвий цикл автоматизованих систем згідно *ГОСТ 34.601-90*

Якщо розробка АС ведеться для існуючої системи, стадійність її створення регламентується стандартом ***ГОСТ 34.601-90*** "Автоматизированные системы. Стадии создания". Згідно цього стандарту процес створення АС представляє собою сукупність впорядкованих в часі взаємозалежних, об’єднаних в ***стадії***, ***етапи*** робіт, виконання яких необхідно і достатньо для створення АС. 

Склад та правила виконання робіт на стадіях та етапах визначають у відповідній документації організацій, які приймають участь в створенні конкретних видів автоматизованих систем. У роботах по створенню автоматизованих систем можуть приймати участь наступні організації: організація замовник; організація розробник; організація поставщик; організація ген-проектувальник об’єкта автоматизації; організації проектувальники різних частин об’єкта автоматизації; будівельні, монтажні та налагоджувальні організації. 

Згідно ГОСТ 34.601-90 в загальному випадку створення автоматизованих систем складається з наступних стадій:

1. Формування вимог до АС;

2. Розробка концепції АС;

3. Технічне завдання;

4. Ескізний проект;

5. Технічний проект;

6. Робоча документація;

7. Введення в дію;

8. Супроводження.

Перші три стадії відносяться до передпроектних робіт, стадії 4-6 а також частково 7 - до проектних робіт. Стадії та етапи, встановлюються в договорах і технічному завданн. Допускається виключати стадію "Ескізний проект" та окремі етапи робіт на всіх стадіях, об’єднувати стадії "Технічний проект" та "Робоча документація" в єдину стадію "Техно-робочий проект". В залежності від специфіки АС та умов їх створення допускається виконувати окремі етапи робіт до завершення попередніх стадій, паралельне в часі виконання етапів робіт, включення нових етапів робіт. 

Передпроектні роботи виконуються або самим замовником, або організаціями за рахунок замовника. 

Нижче розглянемо етапи робіт на кожній стадії створення АС, згідно стандарту ГОСТ 34.601-90.

**Стадія формування вимог до АС (*ТР*)**. При дослідженні об’єкту проводять збір даних про об’єкт автоматизації, оцінку якості функціонування об’єкту, виявлення проблем, вирішення яких можливе засобами автоматизації. В кінці дослідження роблять техніко-економічну оцінку доцільності створення АС. При позитивному результаті проводять підготовку вихідних даних для формування вимог до АС: характеристику об’єкта автоматизації, опис вимог до системи, обмеження допустимих затрат на розробку, введення в дію та експлуатацію, очікуваний ефект, умови створення і функціонування системи. Виконанні роботи висвітлюються в звіті. В кінці стадії формують заявку на розробку АС (тактико-технічне завдання).

**Стадія** **розробки концепції АС (*РК*).** На етапах даної стадії організація розробник проводить детальне вивчення об’єкту автоматизації та необхідні науково-дослідні роботи (НДР), які пов’язані з пошуком шляхів та оцінкою можливості реалізації вимог. Після цього проводиться розробка альтернативних варіантів концепції створюваної АС та планів їх реалізації, оцінку необхідних ресурсів для їх реалізації та забезпечення функціонування, оцінку переваг та недоліків кожного варіанту, визначення порядку оцінки якості та умов прийомки системи, оцінку очікуваних ефектів. Всі роботи зводяться в звіті про виконану роботу.

**Стадія** **технічне завдання (*ТЗ*).** На даній стадії проводиться розробка, оформлення, узгодження та затвердження технічного завдання на АС в цілому та при необхідності на його окремі частини.

**Стадія ескізний проект (*ЕП*).** На даній стадії визначаються: функції АС; функції підсистем, їх цілі та ефекти; склад комплексів задач та окремих задач; концепція інформаційної бази, її укрупнена структура; функції системи управління базою даних; склад обчислювальної системи; функції та параметри основних програмних засобів. 

**Стадія технічний проект (*ТП*).** Дана стадія складається з таких етапів:

1.Розробка проектних рішень по системі та її частинам. 2. Розробка документації на АС та її частини; 3. Розробка та оформлення документації на поставку виробів для комплектування АС та технічних вимог (технічних завдань) на їх розробку. 4. Розробка завдань на проектування в суміжних частинах проекту об’єкта автоматизації.

На першому етапі даної стадії проводять розробку загальних рішень, по функціонально-алгоритмічній структурі системи, по функціям персоналу та організаційній структурі, по структурі технічних засобів, по алгоритмам рішення задач та мовам, по організації та веденню інформаційної бази, системі класифікації та кодування інформації, по програмному забезпеченню. 

На 3-му етапі проводять підготовку та оформлення документації на поставку вимог для комплектування АС, визначення технічних вимог та складання ТЗ на розробку виробів, які не виготовлюються серійно.

На 4-му етапі проводять розробку завдань на проектування в суміжних частинах проекту об’єкта автоматизації для проведення будівельних, електротехнічних, санітарно-технічних та інших підготовчих робіт, пов’язаних зі створенням АС.

**Стадія робоча документації (*РД*).** Стадія складається з двох етапів:

1.Розробка робочої документації на систему та її частини.

2.Розробка або адаптація програмного забезпечення.

На першому етапі проводять створення та оформлення робочої документації згідно ГОСТ 34.201-89, її узгодження та затвердження. Робоча документація повинна вміщувати всі необхідні та достатні відомості для забезпечення виконання робіт по введенню АС в дію та її експлуатації. 

На другому етапі проводять розробку програм та програмних засобів системи, вибір, адаптацію та (або) прив’язку програмних засобів що придбаються, розробку програмної документації згідно ГОСТ 19.101.

**Стадія Введення в дію (*ВД*).** Стадію виконують у 8 етапів: 1. Підготовка об’єкта автоматизації до вводу АС в дію; 2. Підготовка персоналу. 3. Комплектація АС виробами що поставляються. 4. Будівельно-монтажні роботи. 5. Пусконалагоджувальні роботи (ПНР). 6. Проведення попередніх випробувань. 7. Проведення досвідної експлуатації. 8. Проведення приймальних випробувань. 

**Супроводження (*СП*).** Стадія проходить в два етапи:1. Виконання робіт у відповідності з гарантійними обов’язками. 2. Післягарантійне обслуговування.

**Питання для самоконтролю.**

1. Які організації можуть приймати участь при розробці АС?

2. З яких стадій в загальному випадку складається життєвий цикл проекту згідно ГОСТ 34.601-90?

3. Розкажіть про призначення та роботи, які проводяться на стадії формування вимог.

4. Розкажіть про призначення та роботи, які проводяться на стадії розробки концепції.

5. Розкажіть про призначення та роботи, які проводяться на стадії "Технічне завдання".

6. Розкажіть про призначення та роботи, які проводяться на стадії "Ескізний проект".

7. Розкажіть про призначення та роботи, які проводяться на стадії "Технічний проект".

8. Розкажіть про призначення та роботи, які проводяться на стадії "Робоча документація".

9. Розкажіть про призначення та роботи, які проводяться на стадіях "Введенення в дію" та "Супроводження".

Література: [1-4]

<-- [3. Життєвий цикл систем згідно ISO/IEC 15288:2005](lec3.md) 

--> [5. Розробка документації на стадіях створення автоматизованих систем](lec5.md)