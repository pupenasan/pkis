[Зміст](README.md)

## Тема 2. Автоматизовані системи

***Система автоматизована (АС, автоматизована система)*** - організаційно-технічна система, що складається із засобів автоматизації певного виду (чи кількох видів) діяльності людей та персоналу, що здійснює цю діяльність. 

***Система керування (управління) автоматизована*** - АС, призначена для автоматизації процесів збирання та пересилання інформації про об’єкт керування, її перероблення та видачі керівних дій на об’єкт керування. 

***Система керування(управління) технологічним процесом автоматизована*** (***АСК ТП, АСУ ТП***) АС, призначена для оптимізації керування технологічними процесами виробництва.

***Система керування підприємством автоматизована*** (***АСКП, АСУП***) - інтегрована АС, призначена для ефективного керування виробничо-господарчою діяльністю підприємства.

***Системи інтегрована автоматизована* (*ІАС***) – сукупність двох і більше взаємопов’язаних АС, в якій функціювання однієї (кількох) з них залежить від функціювання іншої (інших) так, що цю сукупність можна розглядати як єдину АС.

Життєвий цикл інтегрованої автоматизованої системи, які і будь-якої автоматизованої системи, включає сукупність взаємозв’язаних процесів створення та послідовної зміни станів системи від формування вихідних вимог до неї, до кінця експлуатації та утилізації комплексу засобів автоматизації. 

При створенні нової або вдосконалення існуючої АС проектні та інжинірингові організації керуються рядом нормативних документів. Життєвий цикл АС в загальному випадку діляться на наступні стадії:

-     передпроектні роботи;

-     проектні роботи;

-     роботи по купівлі обладнання, матеріалів, ліцензій;

-     монтажні роботи (будівельно-монтажні – при необхідності проведення будівельних робіт);

-     пусконалагоджувальні роботи (***ПНР***);

-     ввід в експлуатацію АС;

-     експлуатація АС і її супроводження;

-     списання/утилізація; 

АС може створюватися:

1) для нового технологічного об’єкта управління (надалі об’єкта);

2) для об’єкта, який реконструюється або розширюється;

3) для об’єкта, який технічно переобладнається; 

4) для діючого і без його реконструкції;

Для перших трьох випадків, розробка АС являється частиною будівельно-монтажних і пуско-налагоджувальних робіт по створенню об’єкту, тому стадійність створення АС визначається стадійністю розробки будівельного об’єкта. 

На сьогоднішній день опис і управління життєвим циклом для таких систем регламентується різними стандартами, зокрема:

-     ДСТУ ISO/IEC 15288:2005 "Інформаційні технології. Системна інженерія. Процеси життєвого циклу системи";

-     ГОСТ 34.601-90 "Автоматизированные системы. Стадии создания";

**Питання для самоконтролю.**

1. Які автоматизовані системи Ви знаєте?

2. Що таке інтегрована автоматизована система?

3. З яких стадій в загальному випадку складається життєвий цикл АС?

4. Як залежить стадійність створення АС в залежності від специфіки об’єкту?

5. Якими стандартами визначається опис і управління життєвим циклом об’єкту?

Література: [1-5]

<-- [1.Системний підхід](lec1.md)

--> [3.Життєвий цикл систем згідно ISO/IEC 15288:2005](lec3.md)
